<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1">
    <link rel="preload" href="fonts/Alef-Regular.woff2" as="font" type="font/woff2" crossorigin>
    <link rel="stylesheet" href="style.css">
    <script src="pages.js"></script>
    <meta property="og:image" content="https://eyalgruss.com/constrained/media/og_image.jpg">
    <noscript><style>body {visibility: visible}</style></noscript>
</head>
<body onload="document.body.style.visibility = 'visible'">
    <script>make_header()</script>
    <p>
        אזהרת קלקלן: אני עומד להרוס לכם את וורדל (מה שהכותרת אינה עושה).
    </p>
    <p>
        במשחק וורדל צריך לנחש מילה בת חמש אותיות בתוך שישה ניסיונות כאשר מותר להזין רק מילים תקינות, ומתקבל משוב האם האותיות שנוחשו שייכות למילה הנסתרת והאם הן נמצאות מקום הנכון.
        נשאלת השאלה אילו מילים משתלם ביותר לנחש, וכאן נדון במקרה שניחושים אלו מתבצעים "על עיוור", משמע בהתעלם מן המשוב.
        זהו תמיד המצב עבור המילה הראשונה, אבל נתייחס גם למקרים שרוצים להתחיל מרצף קבוע מראש של שתיים, שלוש או ארבע מילים ראשונות.
        בעוד שלמילים שנמצא כן יכולה להיות שימושיות פרקטית, אנו מתעניינים בבעיה הכללית ולא מנסים למצוא פתרון מיטבי למימוש מסוים של המשחק.
        על כן נניח באופן אידאלי ובשונה מן המצב בפועל, שהמילה הנסתרת נבחרת באופן אקראי מתוך רשימה של מילים מותרות.
        וכדי לשמור על כלליות אבל גם על קשר למציאות, נשתמש באוצר מילים מילונאי ללא תחיליות מש"ה וכל"ב (למעט בשם הפועל), ללא הטיות סמיכות וקניין, ללא צורות נקבה־רבות עתיד וציווי בסיומת ־נה, וללא כינויי נושא או מושא חבורים.
        בפרט נשתמש ב<a href="https://github.com/eyaler/hebrew_wordlists/blob/main/hspell_simple.txt">אוצר מילים</a> כזה שהופק מ־<a href="http://hspell.ivrix.org.il/">Hspell</a>, שמכיל כ־40,000 מילים בנות חמש אותיות.
    </p>
    <p>
        עבור כל אחד מחמשת מיקומי האותיות, נספור עבור כל אחת מאותיות האלף־בית כמה פעמים היא מופיעה בכל המילים.
        ואז לכל מילה נוכל לתת ציון כסכום הספירות של כל אות במילה על פי מקומה, והציון של רצף מילים יהיה סכום ציוני המילים.
        מילים עם ציון גבוה אינן בהכרח מילים נפוצות, אלא מילים תקינות שמכילות אותיות ששכיחות באותו מקום במילה.
        בעוד שבמילה הנסתרת אותיות יכולות לחזור יותר מפעם אחת,
        מספר המילים עם חזרות של האות השכיחה ביותר לחזור בתוך המילה (יו"ד), דומה למספר המילים עם מופע אחד לפחות של האות הנדירה ביותר (זי"ן).
        מכיוון שאנחנו מתעניינים ברצפים שמכילים רק עד 20 אותיות (4 מילים), זו הנחה סבירה לאסור על אותיות להופיע יותר מפעם אחת במילה או ברצף המילים.
        המילים ברצף מסודרות מהציון הגבוה לנמוך, לטובת מי שירצו להמשיך במשחק בעצמם טרם השלמת הרצף,
        ואז גם היכן שנמצא תיקו בין רצפים עם מילים שונות, נבחר הרצף שלמילים הראשונות בו ציונים גבוהים יותר.
    </p>
    <p>
        אלו הרצפים עם הציונים הגבוהים ביותר לפי מספר המילים ברצף, ובסוגריים מובאות חלופות מעט פחות טובות אבל עם מילים מוכרות יותר:
    </p>
    <ol>
        <li>נורית</li>
        <li>תופלה נשרים (תובלה נשרים)</li>
        <li>ניבלה משחרת אופקד (איחלה נשברת מופקד)</li>
        <li>תחפצו ניעקד אסכלה משרבט (ניכרה תצחקו משעבד אספלט)</li>
    </ol>
    <p>
        עבור רביעיות המילים האותיות החסרות באלף־בית הן ג' ו־ז'.
    </p>
    <br>
    <div class="images" style="--max_height: 465px" >
        <img src="media/wordle.png" alt="ניכרה תצחקו משעבד אספלט">
    </div>
    <div class="refs">
        <blockquote>Matt Parker, <a href="https://www.youtube.com/watch?v=c33AZBnRHks">Someone improved my code by 40,832,277,770%</a>.</blockquote>
        <blockquote>Benjamin Paaßen, <a href="https://docs.google.com/spreadsheets/d/11sUBkPSEhbGx2K8ah6WbGV62P8ii5l5vVeMpkzk17PI/edit#gid=0">Five Words Implementations</a>.</blockquote>
    </div>
    <script>make_footer()</script>
</body>
</html>